# 🧑‍💻 Code Review: Bucket List-projektet

Välkomna till er Code Review för **Bucket List-projektet**! Detta är en fantastisk möjlighet att lära av varandra, få feedback och se olika lösningar på samma problem.

---

## 📋 Gruppindelning
- Dela in i grupper om 5 personer.

---

## 🧑‍🏫 Presentation (ca 5–7 minuter per person)
Varje student presenterar sin lösning:

### Vad du ska berätta:
- Hur du tog dig an uppgiften och ditt tankesätt.
  - Exempel: Hur började du? Bröt du ner det i delar? Ritade du upp HTML/CSS-strukturen?
- Presentera din kod och förklara övergripande hur du löst olika delar.
  - Du behöver inte gå igenom varje kodrad – fokusera på viktiga funktioner och din logik.

### Fokusera gärna på:
- Hur du hanterade **inloggningslogiken** och **valideringen**.
- Hur du **sparade användarnamnet** så det fanns kvar på Dashboard-sidan.
- Hur du **renderade drömlistan dynamiskt** från din `dreams`-array.
- Hur du implementerade funktionerna för att **lägga till**, **ta bort** och **markera drömmar som uppfyllda**.
- Om du använde **moduler** – berätta hur du strukturerade dina filer (t.ex. `models`, `utils`, `pages`).

💡 **Tips:** Dela gärna din kod via **Live Share** innan till de andra för läsning och förberedelse med frågor.

---

## ⭐ Feedback: "Två stjärnor och en önskan" (ca 2–3 minuter per person)

De andra studenterna ger feedback:

- **Två stjärnor (positivt)**:
  - Vad gjorde personen bra?
  - Vad gillade du med koden eller lösningen?

- **En önskan (förbättringspotential)**:
  - Vad skulle kunna förbättras eller utvecklas vidare?
  - Var konstruktiv och specifik!

---

## 💬 Gruppdiskussion (ca 15–20 minuter)

Efter att alla har presenterat och fått feedback, diskutera följande frågor i gruppen.  
Varje student bör svara och sedan diskutera era svar:

1. Vad var den **svåraste utmaningen** i Bucket List-projektet för dig, och varför?
   - (T.ex. inloggning, datapersistens, DOM-manipulation, händelsehantering, validering, modulstruktur?)
2. Har du någon **lösning du är extra stolt över** i din kod, och varför?
3. Hur löste du **datapersistensen** för drömlistan (att den sparas och laddas)? Vilka utmaningar stötte du på där?
4. Om du implementerade **validering** (för inloggning eller nya drömmar), hur gick du tillväga för att ge användaren feedback?
5. Vilka fördelar eller utmaningar såg du med att **strukturera koden i moduler** (om du gjorde det)?

---

## 📝 Sammanfattning (ca 5 minuter)

- Be studenterna sammanfatta vad de pratade om i några punkter.
- Fråga om de har några kvarstående frågor.

---

## 🗣️ Helklasspresentation (ca 10 minuter)

- Låt varje grupp presentera kort vad de diskuterade.
- Svara på frågor.
- Försök gärna fånga upp sådant som kan vara extra intressant att diskutera i hela klassen.

---

## ⏱️ Tidsåtgång: 45–60 minuter

Läraren kommer att dyka in i era grupprum i tid och otid för att kika hur ni ligger till och om frågor finnes.
